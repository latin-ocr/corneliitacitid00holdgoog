..11-

23. Potui amor ax hordeo aut frumento, in quandam
similitudinem uini corruptus: proximi ripae et uinum
mercantur. ,

Cibi simplices, agrestia poma, recens fera aut lac
concretum: sine apparatu, sine blandimentis expellunt
famem. Aduersus sitim non eadem temperantia. si indul· ’
seris ebrietati suggerendo quantum concupiscunt, haut
minus facile uitiis quam armis uincantur.

24. Genus spectaculorum unum atque in omni coetu
idam. Nudi iuuenes, quibus id ludicrum est, inter gladios
se atque infestas frameas saltu iaciunt. exercitatio artem
parauit, ars decorem, non in quaestum tamen aut mer·
cedem: quamuis audacis lasciuiae pretium est uoluptas
spectantium.

Aleam, quod mirere, sobrii inter seria exercent, tanta
lucrandi perdendiue temeritate, ut, cum omnia defecerunt,
extremo ac nouissimo iactu de libertate ac de corpore
contendant. Victus uoluntariam seruitutem adit: quamuis
iuuenior, quamuis robustior, alligari se ac uenire pa-
titur. Ea estin rc praua peruicacia: ipsi fidem uocant.
Seruos condicionis huius per commercia tradunt, ut
se quoque pudore uictoriae exsoluant. 25. Ceteris ser·
uis non in nostrum morem descriptis per familiam mini·
storiis utuntur: suam quisque sedem, suos penatis
regit. Frumenti modum dominus aut pecoris aut uestis
ut colono iniungit, et seruus hactenus paret. Cetera
domus officia uxor ac liberi exequuntur. uerberare seruum
ac uinculis et opere cohercere rarum: occidere solent,
non disciplina et seueritate, sed impetu et ira, ut inimi·
cum, nisi quod impune eat.

Liberti non multum supra seruos sunt: raro aliquod
momentum in domo, numquam in ciuitate, exceptis dum·
taxat is gentibus, quae regnantur. Ibi enim et super
ingenuos et super nobiles ascendunt: apud ceteros impares
libertini libertatis argumentum sunt.

26. Faenus agitare et in usuras extendere ignotum3
ideoque magis seruatur, quam si uetitum esset. Agri
pro numero cultorum ab uniuersis uice occupantur, quos
mox inter se secundum dignationem partiuntur3 facili·
tatem partiendi camporum spatia praebent. Arua per

 

